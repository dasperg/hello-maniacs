HALLO MANIACS!  
Poslušne sa vám hlásim s tretím pokračovaním mojich nezáväzných táranín na tému počítače. Na prvý diel, v ktorom som porovnával počítače s babami, som mal nesmierne kladný ohlas zo strany od ktorej som to očakával najmenej - práve od báb! Zrejme to boli všetko programátorky profesionálky, nakoľko pochybujem, že dievčence a dámy žijúce v normálnom preostredí a venujúce sa bežným životným problémom, by mohli mať o tento diablov výmysel dajaký záujem... A povedzme si pravdu, nespávame sa náhodou tak, že to naozaj môže vzbudiť ich zaslúžený odpor? Musím sa priznať, že mne sa pekné dievčatá veľmi páčia, ale zároveň s hrôzoi priznávam, že ak by som bol zabratý do debaty povedzme s Rikim o tom, prečo môj soundlasrer 16 zaboha nechce poriadne komunikovať s mojou CD romkou double speed, mohla by ísť okolo aj holá Sharon Stone a mnou by to ani nepohlo. Dokonca by mohla prosíkať, či by som sa jej aj trocha nepovenoval - nie! Inokedym, prosím to možno áno, ale pri debate o počítači?! Horšie, že aj keby ma v nestráženej chvíli Sharon zbalila a prehovorila ma, aby sme spolu išli do postielky, nesmela by v tej izbe mať nijaký computer. Inak by cesta skončila pri ňom... Nakoniec kontrolovať zloženie cudzieho autoexecu je niekedy vzrušujúcejšie ako kontrolovať parametre cudzej baby... Baby nazdar, mám vás rád...

---
*Zdroj: [Jaro Filip/Riki3 - oldgames.sk](https://www.oldgames.sk/mag/riki-3/page/30/)*
